Endring av signeringsoppdrag
*****************************

Handlinger som stopper et signeringsoppdrag
============================================

Hvis det gjøres en *terminerende handling* på et signeringsoppdrag vil oppdraget avsluttes og undertegnere som fortsatt ikke har signert vil miste muligheten til dette. :ref:`Avsenderen blir varslet <varseltekster-for-avsendere>` om at signeringsoppdraget er avsluttet med en status som beskriver hvilken handling som ble gjort.

De ulike handlingene som avslutter et signeringsoppdrag er:

- En undertegner avviser oppdraget
- Avsender kansellerer oppdraget
- Oppdragets utløpstidspunkt blir passert

**Eksempel**

Avsender oppretter et oppdrag med tre undertegnere. *Undertegner 1* signerer, *undertegner 2* avviser. Dersom *undertegner 3* logger inn i signeringsportalen etter at *undertegner 2* har avvist, vil hun *ikke* se signeringsoppdraget og vil ikke ha mulighet til å signere.

Kansellere signeringsoppdrag
==============================

Kansellering av signeringsoppdrag er bare relevant for signeringsoppdrag i portalflyt.

Et signeringsoppdrag kan på et hvilket som helst tidspunkt kanselleres av avsender, så lenge ikke oppdraget allerede er fullført. Kansellerte oppdrag blir utilgjengeliggjort for undertegnere som enda ikke har signert.